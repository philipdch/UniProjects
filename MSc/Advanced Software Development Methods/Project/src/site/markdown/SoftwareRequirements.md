# <a id="requirements"></a> Απαιτήσεις συστήματος

## Λειτουργικές απαιτήσεις

Η περιγραφή των απαιτήσεων επιτυγχάνεται με τη χρήση σεναρίων τα οποία αποτυπώνουν την λειτουργικότητα που παρέχεται από το λογισμικού με σκοπό την καλύτερη κατανόησή του τρόπου που θα αλληλεπιδρά το σύστημα με τους χρήστες. Τα σενάρια αυτά παρουσιάζονται στη συνέχεια.

1. **Εγγραφή χρήστη**

    **Α1.** Ένας νέος χρήστης θα μπορεί να επιλέγει εάν θέλει να εγγραφεί στο σύστημα ως απλός χρήστης ή σαν γυμναστής.

    **Α2.** Το σύστημα θα ζητάει από κάθε χρήστη να εισάγει ένα username, το email του, (προαιρετικά) το τηλέφωνό του και έναν κωδικό πρόσβασης. Στην περίπτωση του απλού χρήστη,  θα ζητείται επιπλέον το φύλο, το ύψος, το βάρος, η ηλικία και η φυσική κατάστασή του.  Αλλιώς αν ο χρήστης επιλέξει να εγγραφεί ως γυμναστής, τότε το σύστημα θα ζητάει και το ονοματεπώνυμό του, μια φωτογραφία προφίλ, μια συνοπτική περιγραφή για τον ίδιο και την ειδικότητά του και τα διαπιστευτήριά του (π.χ. πιστοποίηση personal trainer).

    **A3.** Το σύστημα ελέγχει την εγκυρότητα των στοιχείων που εισήχθησαν (για παράδειγμα αν το email αντιστοιχεί σε κάποια πραγματική διεύθυνση ηλ. ταχυδρομείου).

    **Α4.** Το σύστημα θα στέλνει κατάλληλο email επιβεβαίωσης και θα δημιουργεί το προφίλ του χρήστη.

2. **Είσοδος χρήστη**
  
    **Α5.** Ένας εγγεγραμμένος χρήστης θα μπορεί να εισέρχεται στην εφαρμογή δίνοντας το username του ή το email που χρησιμοποίησε κατά την εγγραφή του και τον κωδικό πρόσβασής του.

    **Α6.** Το σύστημα ελέγχει την ορθότητα των στοιχείων που δόθηκαν και αν είναι σωστά, παρέχει πρόσβαση στο προφίλ του και τους πόρους του συστήματος που δικαιούται. Διαφορετικά εμφανίζεται κατάλληλο μήνυμα λάθους.

3. **Δημιουργία άσκησης**
  
    **Α7.** Ένας συνδεδεμένος (logged-in) γυμναστής θα μπορεί να δημιουργήσει μια άσκηση.

    **Α8.** Για την δημιουργία της άσκησης, θα ζητείται το όνομα της, μια αναλυτική περιγραφή, η κατηγορία της, ο αριθμός επαναλήψεων που απαιτείται για να ολοκληρωθεί, ο εκτιμώμενος χρόνος εκτέλεσης και το επίπεδο δυσκολίας. Επίσης ο γυμναστής θα μπορεί να τη συνοδέψει με ένα ή περισσότερα πολυμέσα (βίντεο ή φωτογραφίες) που θα την εξηγούν περεταίρω.

    **Α9.** Όταν ο γυμναστής ολοκληρώσει την εισαγωγή των στοιχείων της άσκησης, το σύστημα την αποθηκεύει και την κάνει διαθέσιμη στο πρόγραμμα για το οποίο δημιουργήθηκε.

4. **Δημιουργία προγραμμάτων γυμναστικής**
  
    **Α10.** Ένας συνδεδεμένος γυμναστής θα έχει τη δυνατότητα να δημιουργεί δικά του προγράμματα. Ένα πρόγραμμα θα αποτελείται από μια ή περισσότερες ασκήσεις που είναι μοναδικές για αυτό και μπορούν να δημιουργηθούν όπως περιγράφηκε στο σενάριο "Δημιουργία άσκησης".

    **Α11.** Για ένα πρόγραμμα, ο γυμναστής θα εισάγει τους στόχους του, την συχνότητα εκτέλεσης του ανά εβδομάδα και τα χαρακτηριστικά των χρηστών στους οποίους απευθύνεται (φυσική κατάσταση, ηλικία, στόχοι κ.τ.λ.). Επίσης θα καθορίζει το κόστος του.

    **Α12.** Κατά την ολοκλήρωση δημιουργίας του προγράμματος, το σύστημα θα το αποθηκεύει και θα το κάνει διαθέσιμο για εγγραφή στους απλούς χρήστες.

5. **Αναζήτηση προγράμματος**
  
    **Α13.** Ένας συνδεδεμένος απλός χρήστης θα μπορεί να αναζητεί έτοιμα προγράμματα από αυτά που έχουν προστεθεί από τους εγγεγραμμένους γυμναστές.

    **Α14.** Προαιρετικά, θα έχει τη δυνατότητα να χρησιμοποιήσει ορισμένα φίλτρα για τον περιορισμό των αποτελεσμάτων.

    **Α15.** Το σύστημα θα εμφανίζει μόνο τα προγράμματα που θα ικανοποιούν τις παραμέτρους που έχει ορίσει ο εκάστοτε γυμναστής για αυτά έπειτα από σύγκρισή τους με τα στοιχεία φυσικής κατάστασης που έχει δηλώσει ο χρήστης τη δεδομένη στιγμή.

6. **Εγγραφή σε πρόγραμμα**
  
    **Α16.** Ο συνδεδεμένος χρήστης θα μπορεί να επιλέξει ένα ή περισσότερα προτεινόμενα προγράμματα γυμναστικής για να εγγραφεί σε αυτά.

    **Α17.** Για την εγγραφή του σε ένα πρόγραμμα, το σύστημα θα του ζητάει να πληρώσει εφάπαξ το κόστος που ορίζει ο εκάστοτε γυμναστής για αυτό.

    **Α18.** Μόλις εγκριθεί η πληρωμή, το πρόγραμμα προστίθεται στο προφίλ του χρήστη και γίνεται διαθέσιμο για προβολή ανά πάσα στιγμή.

7. **Καταγραφή προόδου προγραμμάτων**

    **Α19.** Για κάθε άσκηση, ο χρήστης θα μπορεί να σημειώνει είτε αν την έχει ολοκληρώσει είτε τον αριθμό επαναλήψεων που απομένουν, εάν δεν την έχει ολοκληρώσει ακόμα.

    **Α20.** Για κάθε πρόγραμμα, το σύστημα θα αποθηκεύει ποιες ασκήσεις έχουν ολοκληρωθεί επιτυχώς και ποιες όχι, κρατώντας για αυτές το πλήθος επαναλήψεων που απομένουν για να το εμφανίσει αν ο χρήστης επιλέξει ξανά το ίδιο πρόγραμμα στο μέλλον.

8. **Καταγραφή ιστορικού**
  
    **Α21.** Μετά το πέρας της εκτέλεσης κάθε άσκησης, ο χρήστης θα μπορεί να καταγράφει την ημερομηνία εκτέλεσης και το σωματικό του βάρος τη δεδομένη χρονική στιγμή.

    **Α22.** Το σύστημα θα τηρεί μια λίστα με τα προγράμματα γυμναστικής του χρήστη και μια με τις εκτελεσμένες ασκήσεις του.

    **Α23.** Ο χρήστης θα έχει τη δυνατότητα να προβάλει τις συγκεκριμένες λίστες επιλέγοντας κατάλληλα πεδία του προφίλ του.
    
    **A24.** Κάθε πρόγραμμα για το οποίο ένας χρήστης έχει συνδρομή θα μπορεί να εκτελεσθεί απεριόριστες φορές.

9. **Παραγωγή στατιστικών προόδου**
  
    **Α25.** Το σύστημα θα παράγει στατιστικά στοιχεία σχετικά με την πρόοδο του χρήστη για το κάθε πρόγραμμα στο οποίο έχει συνδρομή.

    **Α26.** Τα στατιστικά θα κοινοποιούνται στον γυμναστή που είναι υπεύθυνος για κάθε πρόγραμμα.

10. **Παραγωγή αναφορών**

    **Α27.** Το σύστημα θα υπολογίζει μηνιαίως τα έσοδα κάθε προγράμματος ενός γυμναστή και θα παράγει μια λεπτομερή αναφορά.
    
    **Α28.** Κάθε γυμναστής θα μπορεί να αποκτήσει πρόσβαση στις αναφορές που έχουν παραχθεί από το σύστημα μέσω ειδικού πεδίου στο προφίλ του.

## Μοντέλο Πεδίου

![Gym App Domain Model](/src/site/resources/images/domain_model.png "Domain model")